# -*- mode: mandoku-view; -*-
#+TITLE: 華野疏稿
#+DATE: 2015-08-24 22:33:22.830425
#+PROPERTY: ID KR2f0036
#+PROPERTY: BASEEDITION WYG    
#+PROPERTY: JUAN 提要
<pb:KR2f0036_WYG_000-1a>¶
欽定四庫全書　　　　　史部六¶
　華野疏稿　　　　　　　詔令奏議𩔖二(奏議之/屬)¶
　　提要¶
　　　　(臣/)等謹案華野疏稿五巻¶
　　　國朝郭琇撰琇即墨人華野其字也康熙庚¶
　　　　戌進士官至湖廣總督此編乃其歴官奏疏¶
　　　　起康熙二十七年迄四十一年凡四十四篇¶
　　　　疏末多載原奉¶
<pb:KR2f0036_WYG_000-1b>¶
　諭㫖葢琇所恭録而其後人彚刋以𫝊也琇初由吳¶
　　　　江知縣行取入臺即劾罷大學士明珠尚書¶
　　　　王鴻緒等¶
　聖祖仁皇帝嘉其敢言洊擢左僉都御史進左都御¶
　　　　史後縁事鐫秩復起為湖廣總督在官四年¶
　　　　别以紅苗搶掠一事禠職歸葢當其彈抨得¶
　　　　實則拔擢以旌其忠當其貽悞封疆則罷斥¶
　　　　以明其罪仰見¶
<pb:KR2f0036_WYG_000-2a>¶
　聖祖仁皇帝行政用人大公獨斷賞罰悉視其自¶
　　　　取而無一毫畸輕畸重於其間前者纂輯¶
　五朝國史列傳¶
　　特命於明珠及王鴻緒𫝊中各載琇劾疏全文毋¶
　　　　庸刪削復頒示¶
　　綸音闡明其進退之由俾共知琇之罷官非由傾¶
　　　　軋百爾臣工仰承¶
　　誥誡已無不曉然共喻(臣/)等謹録琇此編並恭録¶
<pb:KR2f0036_WYG_000-2b>¶
　　　　前奉¶
　諭㫖冠諸巻端庶¶
　　彞訓昭然永垂成憲益共知所警勵焉乾隆四十¶
　　　　六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 諭旨
<pb:KR2f0036_WYG_000-3a>¶
　　　乾隆三十七年十月二十八日奉¶
　上諭國史館進呈新纂明珠列傳内所列郭琇紏㕘¶
　　各欵臚採不全於核實紀載之義未合明珠在康¶
　　熙年間身為大學士柄用有年乃竟不克自終漸¶
　　至植黨營私市恩通賂勢燄熏灼物議沸騰¶
皇祖叠申¶
誡諭期得以恩禮保全而明珠不知省改致為郭琇㕘¶
　　奏復¶
<pb:KR2f0036_WYG_000-3b>¶
念其於平定三藩時曾有贊理軍務㣲勞不即暴示罪¶
　　狀然亦立予罷斥並未甞廢法姑容後雖量為録¶
　　用僅授内大臣之職距其身殁二十餘年不復再¶
　　加委任此實¶
皇祖恩威並用權衡纎毫不爽迥非三代以後所可幾¶
　　及而確核明珠罪案秖在徇利太深結交太廣不¶
　　能恪守官箴要不致如明代之嚴嵩温體仁輩竊¶
　　弄威福竟敢隂排異已潛害忠良舉朝側目而莫¶
<pb:KR2f0036_WYG_000-4a>¶
　　可誰何也即如明珠以現任閣臣而郭琇即以露¶
　　章臚欵抨擊甚力使明珠果能如明季諸奸之箝¶
　　制言路則郭琇矢口之間早已禍不旋踵即或深¶
　　謀修隙亦必多方狙伺假手擠排乃郭琇因此一¶
　　疏遂以鯁直受¶
知不及二年即由僉都御史洊擢都御史不聞明珠之¶
　　黨有能為之抑沮者雖其間亦曾因事論黜而我¶
皇祖鑒其政績風力由閒廢中擢為湖廣總督後因紅¶
<pb:KR2f0036_WYG_000-4b>¶
　　苗搶奪隠匿不報削籍歸里其罪實由自致亦非¶
　　明珠之黨藉事以為報復今郭琇列傳具在可攷¶
　　而知也至扵明珠生平是非功過原不相掩我¶
皇祖慎持予奪之柄至公至明因物付物恭繹¶
聖諭仁至義盡一一適如其人之所自取即此可以窺¶
　　見萬一兹館臣裒輯明珠事蹟因檢閣庫未獲郭¶
　　琇劾章似由當日¶
留中不下遂據館中所存郭琇疏稿刋本撮載大凡但¶
<pb:KR2f0036_WYG_000-5a>¶
　　其間刪削過多恐𫝊之既久或疑修史者有意曲¶
　　為隠諱於据事直書之㫖無當也因命於明珠𫝊¶
　　中全列郭琇㕘本俾天下後世得喻此事本末共¶
　　知我國家立綱陳紀朝宁肅清從無有宵小僉壬¶
　　如前代之得以怙權干政而我¶
皇祖聖明英斷刑賞持平實為執兩用中之極則朕禀¶
　　承¶
祖訓凡一切用人行政無不本此意為折衷用是剖悉¶
<pb:KR2f0036_WYG_000-5b>¶
　　原委宣諭中外仍命録載𫝊後使定論昭然永以¶
　　示𫝊信而垂法戒焉欽此¶
　　　乾隆四十年三月二十六日奉¶
　上諭國史館進呈所纂王鴻緒列傳于左都御史郭¶
　　琇劾鴻緒與髙士竒招納賄賂等案僅叙大畧而¶
　　郭琇原疏未經載入恐𫝊之後世其不知鴻緒輩¶
　　之罪狀者妄疑一劾即去或有屈抑其知者又疑¶
　　秉史筆之人意存袒䕶不肯顯暴其短豈朕特命¶
<pb:KR2f0036_WYG_000-6a>¶
　　另修史傳之意乎夫王鴻緒髙士竒與明珠徐乾¶
　　學諸人當時互為黨援交通營納衆所共知如郭¶
　　琇所劾諸事並不為枉而我¶
皇祖不加窮究僅予罷退葢扵明珠念其曾有襄辦討¶
　　平吴逆之勞而王鴻緒髙士竒諸人則因文學尚¶
　　優宣力史館是以屢下¶
明詔剴切曉諭曲予矜全實由我¶
皇祖聖德然即以諸人事蹟而論雖有交結納賄之私¶
<pb:KR2f0036_WYG_000-6b>¶
　　亦止於暗為闗照不至勢燄薫灼生殺擅専如前¶
　　明嚴嵩輩之肆奸蠧國陷害正人此亦人所共知¶
　　也即如郭琇㕘劾明珠王鴻緒諸人後旋經¶
皇祖特加任用未聞有能稍事排擠者即其後郭琇於¶
　　總督任内因他事罷官亦由其自取並非諸人之¶
　　所能媒孽又實由我¶
皇祖聖明是郭琇原疏於諸人被劾欵蹟皆當據事直¶
　　書不必稍為刪節使天下後世曉然於王鴻緒輩¶
<pb:KR2f0036_WYG_000-7a>¶
　　之罪狀如此郭琇之鯁直如此其後之自取罪戾¶
　　如此並敬悉我¶
皇祖之仁智並用措置得中又如此既可令海内𫝊為¶
　　美談且足令朝臣共知鑑戒其於世道人心甚為¶
　　有益何必曲存隠諱乎其明珠本傳前已降㫖改¶
　　修外著交該館總裁將王鴻緒徐乾學髙士竒等¶
　　列傳覆加核訂所有郭琇等原劾諸疏悉載入𫝊¶
　　内另繕呈覽其餘有𩔖此者並著一體詳載以示¶
<pb:KR2f0036_WYG_000-7b>¶
　　大公而昭𫝊信焉欽此¶
