# -*- mode: mandoku-view; -*-
#+TITLE: 華野疏稿
#+DATE: 2015-08-24 22:33:22.857802
#+PROPERTY: ID KR2f0036
#+PROPERTY: BASEEDITION WYG    
#+PROPERTY: JUAN 卷二
<pb:KR2f0036_WYG_002-1a>¶
欽定四庫全書¶
　華野疏稿巻二　　　　　湖廣總督郭琇撰¶
　　奏報起程疏¶
　奏為恭謝¶
天恩併報微臣起程日期事康熙三十八年六月初六¶
　　日准吏部咨開奉¶
上諭九卿湖廣總督李輝祖已補授侍郎湖廣地方甚¶
　屬𦂳要原任左都御史郭琇前任吳江縣知縣居官¶
<pb:KR2f0036_WYG_002-1b>¶
　甚優最清百姓至今稱頌行取内用行事能不畏人¶
　若補授湖廣總督必能更改弊習不徇情面有禆地¶
　方郭琇著補授湖廣總督即速行文馳驛速往赴任¶
　欽此欽遵等因到臣臣隨恭設香案望¶
闕叩頭謝¶
恩訖伏念臣一介庸愚䝉¶
皇上特達之知膺不次之擢超遷左都御史後臣負罪¶
　　復邀¶
<pb:KR2f0036_WYG_002-2a>¶
皇恩放歸田里幸此身未填溝壑凡餘生之年無非戴¶
主之日本年二月間¶
聖駕南巡臣匍匐道左未得仰瞻¶
天顔駑駘依戀固結難伸今䝉¶
皇上温諭以湖廣地方𦂳要¶
命臣補授馳驛赴任聞¶
命自天抱慚無地臣何人斯得邀封疆重任惟有捐糜¶
　　踵頂潔已率屬以仰報¶
<pb:KR2f0036_WYG_002-2b>¶
聖恩於萬一耳惟是犬馬依戀之私分宜恭請¶
陛見敬聆¶
天語訓誨庶有式從奉有馳驛赴任之¶
諭不敢稽遲瀆請謹於六月十五日自即墨縣兼程單¶
　　騎前進容入境之後另行¶
　題報外所有微臣起程日期理合恭疏¶
　奏報伏乞¶
皇上睿鑒施行為此具本謹¶
<pb:KR2f0036_WYG_002-3a>¶
　奏¶
聞¶
　　康熙三十八年六月十五日具奏奉¶
㫖該部知道¶
　　恭請¶
陛見疏¶
　奏為恭請¶
陛見仰祈¶
<pb:KR2f0036_WYG_002-3b>¶
聖訓以開愚䝉以抒微誠事伏念我¶
皇上勵精圖治宵旰不遑參贊𢎞猷駕唐虞而軼三代¶
　　邇者¶
巡視河工惟軫念元元為心屢渙¶
綸音恩膏覃被普天之下無不歡聲雷動詠歌¶
聖明矣乃猶念湖廣地方甚屬𦂳要不以臣為庸劣¶
特簡臣補授湖廣總督且以臣為能更改弊習不徇情¶
　　面¶
<pb:KR2f0036_WYG_002-4a>¶
天語寵嘉乃下及田間庸賤臣何人斯受¶
皇上恩眷至此臣即捐糜頂踵何能仰報萬一亦惟益¶
　　勵氷蘖竭忠自矢斯無負我¶
皇上委任至意受事以來夙夜祇惕凡所以綏輯兵民¶
　　澄清官吏以至地方利弊應興應革者無一不悉¶
　　心體訪雖楚省幅&KR0695;遼濶臣涖任無㡬尚未周知¶
　　而事宜已確有所見但地方積弊相沿有臣未可¶
　　徑行者非得躬行面¶
<pb:KR2f0036_WYG_002-4b>¶
　奏親聆¶
皇上指示恐措置不無失宜此臣之所不能已於¶
　請也然而臣拳拳之誠猶有進者臣受¶
皇上格外之恩始終生全自古知遇之隆未有過於臣¶
　　者且臣暌違¶
聖顔已逾十載犬馬尚有戀主之私况臣之畧曉詩書¶
　　稍知忠義者乎臣年已六十有二衰病交侵倘一¶
　　旦身填溝壑即欲一瞻¶
<pb:KR2f0036_WYG_002-5a>¶
天顔不可得矣仰懇¶
鑒臣愚衷俯允¶
陛見俾臣得躬聆¶
聖訓則撫綏巖疆既遵循有據而臣戴¶
主之微誠亦得稍盡矣臣總督闗防印信付湖廣撫臣¶
　　年遐齡署理臣單騎而前往來不過兩月亦不至¶
　　遲延誤事合併籲¶
　請伏冀¶
<pb:KR2f0036_WYG_002-5b>¶
睿慈俞允施行謹¶
　奏請¶
㫖¶
　　康熙三十八年閏七月十八日齎¶
　奏八月初九日奉¶
㫖郭琇不必來京陛見該部知道¶
　　據詳題㕘疏¶
　題為據詳題㕘事竊臣一介庸愚荷䝉¶
<pb:KR2f0036_WYG_002-6a>¶
皇上殊恩補授湖廣總督於康煕三十八年七月十五¶
　　日到任以來惟有潔已率屬察吏安民以仰副我¶
皇上愛養元元至意但楚省地方遼濶其所屬劣員雖¶
　　經檄飭察訪必須司道揭報合臣採訪無異方敢¶
　　據實指㕘於本年八月初六日據分守下荆南道¶
　　㕘議蔣興芑詳報襄陽府知府黄章稱瘋咆哮正¶
　　批行確查間又於八月初九日據該道復詳内稱¶
　　黄章恣意饕餮横肆暴虐於閏七月二十五日已¶
<pb:KR2f0036_WYG_002-6b>¶
　　將貪酷各欵具揭在案臣隨查所稱二十五日具¶
　　揭計已半月矣何該道八月初二初五兩日續發¶
　　之詳已到其所稱欵揭之詳並未據到想該道已¶
　　經揭報之語閃爍無憑除將知府黄章稱瘋咆哮¶
　　情由先行據詳¶
　題㕘并於疏内聲明該道所揭是何欵蹟因何失此¶
　　詳揭各情由俟察明補㕘等因於八月初十日拜¶
　　疏之後始據該道詳為揭報貪酷知府肅吏治以¶
<pb:KR2f0036_WYG_002-7a>¶
　　安民生事内開襄陽府知府黄章不畏¶
功令貪虐横行錢糧則勒加火耗¶
　奏銷則借名斂費驛遞則苛索心紅審事則酷用非¶
　　刑官民受害怨聲沸騰誠難一日姑容民上今將¶
　　本官劣蹟各欵開揭據實詳報一本官於本年七¶
　　月二十二日將宜城縣交代不收殘馬六匹騾一¶
　　頭差經承彭思舜押交襄陽縣當堂勒兌庫内錢¶
　　糧銀一百二十六兩彭思舜外得銀二兩二十八¶
<pb:KR2f0036_WYG_002-7b>¶
　　日又差彭思舜復勒找馬價銀七十兩兑付交銀¶
　　該縣經承孫毓秀証一本官於本年五月内指稱¶
　奏銷費用勒派襄棗二縣銀各一百五十兩均宜光¶
　　南穀五州縣銀五十六十七十兩不等共派銀五¶
　　百餘兩入已收銀户書經承郭天卿証一本官勒¶
　　索襄陽宜城三驛每驛每季心紅銀四十兩五季¶
　　共得銀六百兩兵房經承王之佐彭思舜審証一¶
　　本官於本年二月𫝊各州縣限初九日早齊至諭¶
<pb:KR2f0036_WYG_002-8a>¶
　　話當面吩咐錢糧每兩要加耗五分再三懇減每¶
　　百兩勒銀三兩一年實徵銀五萬三千一百零共¶
　　勒銀一千五百九十三兩又勒隨包小封銀一百¶
　　五十九兩入已各解錢糧經承審証一本官於本¶
　　年四月内因本道出示嚴禁各州縣火耗雜派南¶
　　漳民帥仁傑傅良佐曽章身曽士吉曽士懿等共¶
　　欲勒石永禁差人鎖挐送監將帥仁傑夾一夾棍¶
　　責三十板枷號兩個月餘各責三十板怨聲沸騰¶
<pb:KR2f0036_WYG_002-8b>¶
　　俱本人証一本官因李明五告李明宇等欠客賬¶
　　將李明宇晉五馮益公拶指硃封還完放拶拶一¶
　　晝夜昏暈數次兩臂青腫本人証一本年七月内¶
　　有張茂蘭女嫁與武生高岳翠養子為媳因不令¶
　　接看喊控學道發審本官並不訊問原被口供將¶
　　媒人李世玉夾一夾棍寫婚人拶一拶指高岳翠¶
　　打三十木嘴掌扭鎖送監本人審証等因到臣據¶
　　此該臣看得知府為州縣表率守道職任監司知¶
<pb:KR2f0036_WYG_002-9a>¶
　　府有貪酷之處司道一有聞見即應揭報今襄陽¶
　　府知府黄章貪酷各欵而分守下荆南道㕘議蔣¶
　　興芑居處同城先則不即揭㕘後稱於閏七月二¶
　　十五日已將貪酷各欵開具揭帖詳報何以該道¶
　　八月初二日發行報黄章稱瘋咆哮之詳即於八¶
　　月初六日到臣詳内亦未聲有已將各欵揭報之¶
　　語又該道八月初五日發行報黄章退還勒要銀¶
　　兩之詳即於八月初九日到臣其所稱閏七月二¶
<pb:KR2f0036_WYG_002-9b>¶
　　十五日欵揭詳文至八月初十日拜疏之後始到¶
　　其中顯有瞻徇情弊因而倒寫月日以支飾前詳¶
　　大非監司之體也今將詳揭襄陽府黄章貪酷各¶
　　欵與該道瞻徇情由一併補㕘請¶
㫖將知府黄章革職與有名蠧役証佐一併嚴提究擬¶
　　其守荆道㕘議蔣興芑併請¶
勅部嚴加議處者也臣謹具¶
　題伏祈¶
<pb:KR2f0036_WYG_002-10a>¶
皇上睿鑒勅部議覆施行¶
　　康煕三十八年八月十一日¶
　題本年九月初三日奉¶
㫖這所㕘黄章著革了職其貪酷各欵並本内有名人¶
　犯該撫嚴提究擬具奏蔣興芑該督嚴察議奏該部¶
　知道¶
　　據詳補㕘疏¶
　題為據詳題㕘事康煕三十八年八月十三日據襄¶
<pb:KR2f0036_WYG_002-10b>¶
　　陽府知府黄章詳為詳明致病之由冒瀆本道獲¶
　　罪事内開七月二十五日由省囬署赴本道稟旋¶
　　即𫝊見盤問各禁示鄖襄有無功過卑府實言聞¶
　　得署司事爐頭行賄風𫝊䝉開誠實告果有其事¶
　　不足為慮乃於二十九日具有四詳一為詳請丁¶
　　祭¶
大典事照得八月初二日丁祭訪舊例憲臺先日行香¶
　　正祭之日不同行禮豈憲臺另有定例典制乎合¶
<pb:KR2f0036_WYG_002-11a>¶
　　詳請示下本道批丁祭誰敢另定典制照從前舊¶
　　例行繳一為詳請前門封鎖以掩耳目後門私開¶
　　以通綫索恐玷官箴宜行堵塞事本道批居官貪¶
　　穢雖重門嚴扃暮夜苞苴何難送入若操守亷潔¶
　　雖洞開重門自無可議要塞即塞何必詳請此繳¶
　　一為詳查院示不遵憲臺曽有聞見事本道批仰¶
　　將違禁勒耗并諱匿職名速行揭報以憑詳㕘繳¶
　　一為詳請憲役裁汰姓名示府以便存案事本道¶
<pb:KR2f0036_WYG_002-11b>¶
　　批本道衙役自有督撫部院行查非該府所得追¶
　　問妄行詳請殊屬不合此繳等語到府卑府不解¶
　　丁祭舊例之批查訊教官亦云襄例有先日行香¶
　　之舉但無稽考不料八月初一日本道先至¶
　文廟拜謁而去一應屬員俱未及伺候無不恐懼卑¶
　　府云同赴道轅認罪候久不𫝊正直文武講約之¶
　　期卑府等即赴伺候道駕後至卑府迎揖於門本¶
　　道怒目定視即隨入内至講畢掩門卑府於廣衆¶
<pb:KR2f0036_WYG_002-12a>¶
　　前稟實抱疾求轉報本道叱咤一時驚惶失措忽¶
　　高聲喊呌乃瘋狂病作但此病卑府自幼屢試不¶
　　第父兄督責綦嚴所以遇拂意即發非敢故意輕¶
　　慢上司也此初一日始末詳明另具揭報并據揭¶
　　開一本道違禁結院司為姻婭恣意貪婪委署布¶
　　政司事嚇詐爐頭贓銀三千兩爐頭証一本道¶
勅書駐劄鄖陽現有衙署今不遵依竟在襄陽舊治院¶
　　衙門居住違悖¶
<pb:KR2f0036_WYG_002-12b>¶
勅書一治院衙門𦂳靠北城本道起造望江樓一座高¶
　　過禁城毎登樓眺望左右居民婦女不敢往後院¶
　　行走闔郡士庶証一本道聴信本地奸民李錫吾¶
　　傾燒假銀又招陜民魏二住鐘樓寺傾化在外方¶
　　行使李錫吾魏二可審本寺僧官覺念証一本道¶
　　聘請左道吳清泉在署燒丹煉汞招留異術㒺顧¶
　　禁約吳清泉可審一本道准馮金元尤尚義給示¶
　　在棗陽縣曹劉家山招集匪𩔖私開銀礦山主曹¶
<pb:KR2f0036_WYG_002-13a>¶
　　士珍証一本道縱快役璩三夜役唐思賢私刑弔¶
　　拷醫生梁自受府巻確據本人証一本道違悖¶
詔欵將屢奉¶
恩赦三十餘年舊事翻新准理¶
赦前詞訟酷行夾打枷死王利被害伊兄王皆可審一¶
　　本道誣良劉君益李二禿子楊鬍子馬天卿王水¶
　　子等為盜並無失主對贓極刑鍛鍊成獄連夾七¶
　　八次打一百二十雙扛仍各枷號三個月被害劉¶
<pb:KR2f0036_WYG_002-13b>¶
　　君益等証一本道縱土巡捕為鷹犬四出查訪日¶
　　逐開單投報便拘審理民寃莫伸一本道恃院司¶
　　姻親勢力凌虐下屬勒索規禮贓私纍纍印簿証¶
　　一本道濫准詞訟擅立徳政碑三座於頭門違禁¶
　　輒自立碑袁徳祖胡吉士孀婦彭氏等証等因到¶
　　臣據此臣看得襄陽府知府黄章先據分守下荆¶
　　南道蔣興芑詳報稱瘋咆哮及貪酷各欵經臣兩¶
　　次據詳¶
<pb:KR2f0036_WYG_002-14a>¶
　題㕘并查該道所稱閏七月二十五日欵揭詳文遲¶
　　至八月初十日拜疏之後始到顯有瞻徇情弊因¶
　　而倒寫月日以支飾前詳縁由一併指㕘請¶
㫖在案今據知府黄章詳揭㕘議蔣興芑各欵詳内小¶
　　日係八月初五日發行若該道前揭黄章賍欵詳¶
　　文果係閏七月二十五日發行則黄章此詳應照¶
　　官員將伊列欵糾㕘之後乃將上司列欵首告將¶
　　所告之處不准行治罪但該道之詳似有倒提月¶
<pb:KR2f0036_WYG_002-14b>¶
　　日而黄章之詳似屬互訐又未便照㕘後訐告上¶
　　司之例相應據詳補㕘請¶
㫖將㕘議道蔣興芑革職與欵内有名犯証一併嚴提¶
　　同知府黄章等併案質審究擬者也臣謹具¶
　題伏祈¶
皇上睿鑒勅部議覆施行¶
　　康熙三十八年八月十三日¶
　題本年九月初六日奉¶
<pb:KR2f0036_WYG_002-15a>¶
㫖這所㕘蔣興芑著革了職將詳訐各欵及有名犯証¶
　該督嚴提究擬具奏該部知道¶
　　改折兵糧疏¶
　題為特請¶
皇仁飭行改折以便兵民事欽惟我¶
皇上軫念元元常慮一夫不得其所深仁厚澤霑被無¶
　　遺前者¶
巡視河工¶
<pb:KR2f0036_WYG_002-15b>¶
恩膏頻頒猶復惓惓以吏治民生為念伏讀¶
上諭内開凡可以為民興利除害者作速勘實陳奏况¶
　　臣膺¶
寵命總理全楚灼見地方事宜歴來不便於民者敢不¶
　　為我¶
皇上陳之臣查湖北南糧一項所以協濟本省駐防官¶
　　兵其他府州縣每年徵收本色支放兵糧殊為甚¶
　　便獨有黄州府屬之黄梅麻城黄安三縣與夫武¶
<pb:KR2f0036_WYG_002-16a>¶
　　昌府屬之通山大冶二縣共米二萬七千二百二¶
　　十二石零例應解至荆鄖等汛以支兵糧原無額¶
　　設解費而各屬僻處萬山之中相去荆鄖地方有¶
　　千餘里者有至一千六七百里者道路﨑嶇舟楫¶
　　不通肩挑背負勢必不能將以騾䭾運交則必需¶
　　二萬七千餘頭口其雇覔之價及百姓往返食用¶
　　等費約計值米六萬石有餘是運一萬石之正數¶
　　而需二萬石之糜費其費何自而來上官必責之¶
<pb:KR2f0036_WYG_002-16b>¶
　　有司捐解而有司果有如許之捐賠乎彼不得不¶
　　責之百姓曰爾等米石爾等應解而百姓力有何¶
　　能其欲釋一時之苦累勢必哀懇縣官折價差往¶
　　彼地購買支放殊不知一折價間而百弊叢生矣¶
　　其中胥役之科勒者有之包辦之侵漁者有之或¶
　　不肖官吏因而浮取肥槖者亦有之是折價較之¶
　　米值猶然二三倍不止民力㡬何豈堪如此之剥¶
　　索如此之重困乎前康熙三十七年臺臣李先復¶
<pb:KR2f0036_WYG_002-17a>¶
　　曽以楚省五縣南糧等事籲¶
　請改折部覆行該督撫確查具題而地方各官慮以¶
　　折銀給兵自購恐致米價騰貴各兵或至貼補每¶
　　嵗須隨時估價責成糧道等語以致部駁不允謂¶
　　每嵗以時價具報恐不肖官員具報浮多亦未可¶
　　定駁之誠是也竊計荆鄖正當水米聚㑹之鄉五¶
　　縣之米不過二萬七千零其價何至騰貴且查荆¶
　　鄖厯年米價豐年值銀六七錢不等即遇歉收至¶
<pb:KR2f0036_WYG_002-17b>¶
　　八錢之外足矣酌豐歉之中每石折銀七錢不為¶
　　不均且豐年多而歉嵗少以有餘補不足酌定價¶
　　值既便於民亦何嘗有累於兵是當仍照臺臣條¶
　　奏每石折銀七錢改入地丁冊内彚徵若恐南糧¶
　　數目久或無稽仍於全書南糧項下註明某年改¶
　　折兵糧若干¶
奏銷查對亦甚易也即有不肖官吏亦不得於中滋行¶
　　弊竇矣是一轉移間而小民省輓輸之勞免解運¶
<pb:KR2f0036_WYG_002-18a>¶
　　之費杜侵漁之累其感沐¶
皇恩非淺鮮也臣自涖任以來而各屬之申詳與士民¶
　　之環訴不已者皆謂運解糧米大有未便於民也¶
　　臣今㑹同撫臣仰體¶
皇上愛養斯民之至意因地察情據實陳¶
　請伏候¶
上裁以便造冊報部併祈¶
睿鑒施行謹合詞具¶
<pb:KR2f0036_WYG_002-18b>¶
　題請¶
㫖¶
　　康煕三十八年九月十九日¶
　題十一月初十日部覆不允十一日奉¶
㫖這事情著照該督所請行¶
　　奏請均賦疏¶
　題為仰請¶
皇仁酌行變通無損¶
<pb:KR2f0036_WYG_002-19a>¶
　國課永除民累事竊謂湖廣一省幅&KR0695;遼濶濱江繞¶
　　湖百姓易於失業幸䝉我¶
皇上軫念民生輕徭薄賦深仁厚澤民得以休息咏歌¶
　　太平矣但尚有一二事猶遺民累者臣得為我¶
皇上陳之臣自涖任之始士民紛紛公陳謂有今昔異¶
　　時徵賦頻仍皆因拘於成例以致未均者二事焉¶
　　一賦偏重而累偏苦莫過於藩産湖北江夏咸寧¶
　　武昌崇陽通城漢陽漢川景陵安陸雲夢應城孝¶
<pb:KR2f0036_WYG_002-19b>¶
　　感共一十三縣舊有楚租更名田地係故明藩産¶
　　其地畝本皆瘠薄不堪為民間不毛之土撥給楚¶
　　藩不過供飼牧之需曰鵝鴨田因而令民承種每¶
　　年驗嵗之豐歉定穀之多寡原不因穀價以起科¶
　　賦至輕也逮我¶
朝定鼎以來此項租田始則每榖一石折銀二錢地不¶
　　變肥穀不加多不論豐歉照此折徵已覺偏重至¶
　　順治九年嵗荒榖貴每石折銀至四錢六分六釐¶
<pb:KR2f0036_WYG_002-20a>¶
　　共計折銀一萬五百兩零因嵗荒而穀少價貴因¶
　　價貴而徵銀愈重較之初徵銀數竟一倍有餘相¶
　　沿為例載在全書而民不愈覺偏累乎竊計楚省¶
　　上則民田每畝不過徵銀二分四五釐或一分七¶
　　八釐獨楚穀折銀每畝至一錢一二分零是以最¶
　　下瘠薄之田較上則民賦重六七倍不止故偏重¶
　　難完而逋欠拖累種種不已也前督撫諸臣屢行¶
　　籲¶
<pb:KR2f0036_WYG_002-20b>¶
　請减租部覆不允夫事歴多年賦闗¶
　國課減之誠難也臣愚以為此項穀折田地自應一¶
　　視同仁照各縣上則民田一例起科按畝合算共¶
　　折徵銀四千餘兩尚餘銀六千餘兩仍於十三縣¶
　　田内各照數均攤每畆所加不過釐毫亦最輕易¶
　　辦賦則均一原額無減而¶
　國課可以早輸楚佃得免偏累之苦彼世世子孫永¶
　　沐¶
<pb:KR2f0036_WYG_002-21a>¶
皇恩於無既矣一有課額而無田土莫過於坍地湖北¶
　　江夏嘉魚漢陽三縣地逼江濱洞庭荆江踞其上¶
　　流水勢衝擊節年坍塌地畝不一而足如江夏之¶
　　邊洲鯉魚廖蕎麥下陽林高埠等屯共坍地一百¶
　　一十九頃零無徵課銀二百一十四兩零又草埠¶
　　等里坍去民賦地十頃三十四畝零無徵條銀一¶
　　十九兩八錢零漕米四石零嘉魚縣之大洲高麗¶
　　軍營三屯共坍地六十六頃無徵課銀一百二十¶
<pb:KR2f0036_WYG_002-21b>¶
　　二兩零漢陽縣之懐澤里共坍民屯兩賦地三百¶
　　餘頃無徵條遼租餉銀三百二十三兩零合三縣¶
　　共計銀六百七十八兩八錢零漕米四石零有賦¶
　　無田賠累難繼前督臣李輝祖業行上¶
　請豁免部覆謂如果水勢衝擊節年坍塌從前督撫¶
　　豈有不行¶
　題請豁免以所題之處毋庸議第坍塌者係節年陸¶
　　續坍塌在百姓以為有坍則有漲猶冀其漲者或¶
<pb:KR2f0036_WYG_002-22a>¶
　　可以補坍故民未敢遽報而督撫亦無憑具¶
　題也孰知因循既久而所坍者在此所漲者在彼彼¶
　　之所漲者已陞科報部自不肯移彼補此而此之¶
　　所坍者竟猶然如故也所以告賠告累嘵嘵請¶
　題豁免也臣以為豁免有虧¶
　國課亦應照前項將此坍塌地糧為數無多仍公攤¶
　　於三縣田地數内庶衆擎易舉亦通變宜民之良¶
　　法也以上二條實今昔異宜所應因時均賦者也¶
<pb:KR2f0036_WYG_002-22b>¶
　　叠據士民赴訴前來事闗地方民瘼不得不據實¶
　　指陳仰候¶
聖裁飭行另造清冊報部臣謹㑹同撫臣年遐齡合詞¶
　　具¶
　題伏祈¶
皇上睿鑒施行¶
　　康熙三十八年九月十九日¶
　題部覆更名田地刋載全書遵行已久不便更張¶
<pb:KR2f0036_WYG_002-23a>¶
　　毋庸議又坍塌地畆錢糧為數無多應如該督所¶
　　題十一月十三日奉¶
㫖依議¶
　　㑹㕘汙吏疏¶
　題為特㕘貪庸貪酷等官以清吏治事竊臣東鄙䜿¶
　　儒荷膺¶
寵命總理全楚¶
君恩深重無以為報惟思精白乃心恪供厥職必期大¶
<pb:KR2f0036_WYG_002-23b>¶
　　法小亷無負我¶
皇上愛養元元之至意或可仰答¶
高厚於萬一也不意猶有愍不畏法怙過不悛如興國¶
　　州知州張輝祖嘉禾縣知縣陳開泰其人者不思¶
　　潔已以愛民而反厲民以肥已穢蹟多端不一而¶
　　足據兩湖司道各揭報前來合之臣所察訪的有¶
　　確據者無異謹臚列欵蹟為我¶
皇上陳之¶
<pb:KR2f0036_WYG_002-24a>¶
　　計開¶
　　武昌府興國州知州張輝祖欵蹟¶
　　一本官本年四月内聴信經承余徳昌捏稱餉差¶
　　　不足著里書持侍生紅帖挨請百姓每石秋糧¶
　　　派銀二錢五分名曰樂輸合州共派銀七千兩¶
　　　零據糧里嚴自明年次齡等口訴自四月十三¶
　　　日起至今閏七月止共徵收過銀四千餘兩入¶
　　　已經承收簿可審¶
<pb:KR2f0036_WYG_002-24b>¶
　　一本官一切錢糧俱假手與保户梁佑人李爾千¶
　　　等包攬稱收正銀每兩加耗一錢七分扛解一¶
　　　錢一分合州額銀三萬五千兩耗扛共計九千¶
　　　餘兩官蠧包户朋分糧里樊漢若等証¶
　　一本官庸劣尸位陋弊雖奉禁革而蠧役仍陽奉¶
　　　隂違每年徵收銀糧經承余徳昌董加㑹王定¶
　　　與總催王林黄勝保歇梁佑人李爾千每人於¶
　　　每里勒索銀四五兩不等米四五石不等衆蠧¶
<pb:KR2f0036_WYG_002-25a>¶
　　　索取銀米共計有二千餘數漫不覺察糧里年¶
　　　次齡等証¶
　　一本官縱容民壯石文一名石穀裕一名石道載¶
　　　一名石義仁侵盜在官料豆因而革役猶然盤¶
　　　踞州衙肆行無忌為伊兄犯事搶詳奪犯謀騙¶
　　　羅有萬妻子又伊合族以户孽狼奸出首竟使¶
　　　漏網反屢興刁詞或告状或條陳拖害多人健¶
　　　訟不一俱有案卷可查竟不按律究擬姑容肆¶
<pb:KR2f0036_WYG_002-25b>¶
　　　横可謂官之木偶者矣被害殷永明陳仲漢等¶
　　　証¶
　　衡州府嘉禾縣知縣陳開泰欵蹟¶
　　一本官恣意貪婪勒令糧里十九家照現年六百¶
　　　三十丁石派銀六百三十兩名曰見面禮徵收¶
　　　入已皂頭蕭榮彭玉廖鳳等承催積保李生引¶
　　　送外又勒銀三十兩名曰𫝊送禮糧里李尚文¶
　　　謝志周証¶
<pb:KR2f0036_WYG_002-26a>¶
　　一本官遇新年糧里呈銀二十四兩曰新年呈儀¶
　　　又聴信班頭李希賢雷玉璣詹一卿李占白等¶
　　　派四季呈儀每季各里派銀三百五十兩共徵¶
　　　過銀七百兩入已皂壯頭彭選蕭榮李兆承催¶
　　　糧里廖思寛李春紅等証¶
　　一本官往衡州府預派各里盤費銀一百二十兩¶
　　　大小什物銀一百八十兩入已外家人陳竒生¶
　　　刁丁相王彦新等往府六次每次勒派銀十九¶
<pb:KR2f0036_WYG_002-26b>¶
　　　兩共銀一百一十四兩書役李可任蕭明謨雷¶
　　　先春李維春隨官往府勒索盤費銀三十八兩¶
　　　二次共派過銀七十六兩衆役可審¶
　　一本官調取入簾派盤費銀一百八十兩勒限徵¶
　　　比李尚文等告限觸怒將十九家盡行監禁大¶
　　　板連比受害里民李徳先彭千伍等証¶
　　此二官者穢聲著聞有玷官箴誠難一日容居民¶
　　上所當特疏糾㕘請¶
<pb:KR2f0036_WYG_002-27a>¶
㫖將知州張輝祖知縣陳開泰革職與有名蠧役犯証¶
　　一併嚴提究擬者也臣謹㑹同撫臣合詞具¶
　題¶
　　康熙三十八年九月二十一日題¶
　　趙楊閣揭¶
　　為欽奉¶
上諭事康熙三十八年十月初九日奉内閣行文内開¶
　　九卿議得原任茶陵州知州趙國瑄指稱督撫生¶
<pb:KR2f0036_WYG_002-27b>¶
　　日私派銀兩以致陳丹書等激變情罪重大為此¶
　　將趙國瑄擬斬立決原任巡撫楊鳳起明知私派¶
　　以致激變譚廷玉等圍了州衙不行㕘奏乃掩飾¶
　　以浮躁題㕘明係通同私派苦累百姓以致激變¶
　　為此將楊鳳起擬絞立決原任總督不據實題㕘¶
　　將李輝祖擬革職等因具¶
　題康煕三十八年九月二十三日拆出啟奏奉¶
㫖這案九卿將趙國瑄楊鳳起定擬正法夾訊趙國瑄¶
<pb:KR2f0036_WYG_002-28a>¶
　套夾嚇問楊鳳起將科派之處俱堅不承認亂行具¶
　供郭琇現任湖廣總督必知二人居官優劣及此案¶
　初起縁由爾等行文郭琇問明具奏欽此應行文該¶
　　督文到將二人居官優劣及此案初起縁由作速¶
　　開明印揭送本衙門可也為此合行前去欽遵查¶
　　照施行等因到職奉此案查康熙三十六年十月¶
　　二十六日據茶陵州知州趙國瑄申詳刁棍周來¶
　　儀等侵蝕錢糧無補乘餉銀糟脚投櫃未拆於十¶
<pb:KR2f0036_WYG_002-28b>¶
　　月初八日倡黨搶刦打傷户書譚士賢搶去續二¶
　　十五都餉銀四十九兩拆壊監鎖打傷禁卒譚君¶
　　文等情隨於十月二十七日據南布按二司㑹詳¶
　　議委長沙知府張維垣前往確查復於十一月二¶
　　十一日准偏撫楊鳳起咨士民譁譟定係該州撫¶
　　字乖方今調委衡同知茹儀鳳赴茶署篆該府即¶
　　便摘取印信將趙國瑄及為首士民一併帶赴長¶
　　沙以憑親訊¶
<pb:KR2f0036_WYG_002-29a>¶
　題㕘等因後又於十二月十九日據南按察司詳稱¶
　　該府查覆内稱據州判腰含英署吏目尉文言俱¶
　　回稱周來儀等擁集州堂稱説徵派不明當同儒¶
　　學勸釋衆皆集聚旌忠庵並無刦搶庫獄今俱已¶
　　安撫解散等情隨經原任總督李輝祖偏撫楊鳳¶
　　起將趙國瑄於¶
大計内填列浮躁¶
　題㕘續於三十七年二月二十七日據南布按二司¶
<pb:KR2f0036_WYG_002-29b>¶
　　㑹詳請將周來儀等於羣虎博噬等事案内從重¶
　　歸結此案請銷此係三十六年内趙國瑄撫字乖¶
　　方士民譁譟之始末也又查陳丹書係茶陵州人¶
　　與吳旦先訂約已久聞旦先要從西山率領人馬¶
　　下衡遂糾集黨𩔖為之接應羣聚圍城此又在三¶
　　十七年七月二十四日事趙國瑄已離任八月矣¶
　　非伊任内事也獨是趙國瑄不能寓撫字於催科¶
　　當餉糧並比之時若官不多勒羨餘經承不科索¶
<pb:KR2f0036_WYG_002-30a>¶
　　陋例而百姓何以擁集州堂抗稱徵派不明也是¶
　　官役不法罪固難逭原任巡撫楊鳳起豈無聞見¶
　　不將官役不法早行㕘處直待百姓喧譁之後始¶
　　於¶
大計内以浮躁㕘之是平日失察之咎亦應難辭此二¶
　　官者劣則有之優則未也至私派一節職亦不敢¶
　　諱為烏有乃湖省歴來之通弊也若以歴來之通¶
　　弊激民叛逆而坐罪於趙國瑄楊鳳起二人予之¶
<pb:KR2f0036_WYG_002-30b>¶
　　斬絞亦非公論蓋陳丹書等之叛逆蓄志已久而¶
　　譚姓等衆其嚮應之意亦希冀倖脱羣虎博噬之¶
　　案獨趙國瑄楊鳯起適值其時耳¶
皇上聖明寛大其罪之輕重大小自洞鑒無遺也其所¶
　　謂指稱督撫生日私派百姓者職涖任之始即聞¶
　　楚省之雜派種種名目不一而止已歴飭永禁矣¶
　　尚未聞有督撫生日禮之耑名也或者此名即寓¶
　　於衆目之中亦未可知第見有未真聞有未確亦¶
<pb:KR2f0036_WYG_002-31a>¶
　　不敢率然妄陳相應揭送為此合揭送内閣伏祈¶
　　查照施行¶
　　康熙三十八年十月十一日揭十一月二十六日¶
　　内閣將揭啟¶
　奏奉¶
㫖著内閣行文問前往審事官公與不公有無亂行之¶
　處¶
　　董王閣揭¶
<pb:KR2f0036_WYG_002-31b>¶
　　為知㑹事康熙三十三年十月二十二日准兵部¶
　　火牌遞到兵部咨送内閣公文一角内開為知㑹¶
　　事湖廣巡撫金璽一本為衡永郴道董廷恩長沙¶
　　府知府王奕曽於叛案内奉¶
㫖革職今士民等籲請題留原任謹具奏¶
聞一本於康熙三十八年十月初九日折奏奉¶
㫖爾等行文郭琇將此二人居官優劣之處問明具奏¶
　　文到將二人居官優劣之處開列明白速行内閣¶
<pb:KR2f0036_WYG_002-32a>¶
　　等因到職奉此查得分守衡永郴道董廷恩原任¶
　　衡州府後調補長沙府知府王奕曽於去歲八月¶
　　十一日逆賊陳丹書等謀叛侵犯衡城時副將陳¶
　　盛告病卧牀營兵分防各汛存城兵丁僅有一百¶
　　六七十名賊衆兵單事在危急該道府㑹同在城¶
　　文武罄捐家資召募餘丁三百名又各率領親丁¶
　　衙役分門堅守賞犒士卒及察聞城内奸細竊發¶
　　拒捕當場擒斬數人抛屍城外喊諭賊知内應敗¶
<pb:KR2f0036_WYG_002-32b>¶
　　露遂於是夜潛遁即遣發把總王徳副將之子陳¶
　　光國統兵飛行追𠞰赶至常寧賊方進城官兵擁¶
　　入斬殺賊衆擒獲賊首是保守城池擒賊安民實¶
　　董王二員之克盡厥職也因於叛案内革職准到¶
　　部文轉行之後即有衡永郴三府州屬士民吳權¶
　　等又長沙府屬士民余鼎臣等赴職衙門呈稱董¶
　　廷恩王奕曽皆居官清亷恵澤及民深感平日愛¶
　　養更䝉臨難保全民情愛戴籲請¶
<pb:KR2f0036_WYG_002-33a>¶
　題留等情職因到任未久該道府果實心實政正在¶
　　確察得實據情入¶
　告間隨准偏沅金撫院送到㑹稿具¶
　題今奉¶
㫖行文查此二人居官優劣之處遵查董廷恩從前在¶
　　任果能正已率屬愛養百姓賊冦臨城又能盡力¶
　　保固調度有方王奕曽前任衡守於康熙三十六¶
　　年内¶
<pb:KR2f0036_WYG_002-33b>¶
大計卓異於三十七年十月内奉¶
㫖簡調蘇州府復因湖南田賦等事案内調補長沙府¶
　　知府到任僅八月餘而賢聲著聞是以士民愛戴¶
　　不辭跋涉千里赴省環署呼籲此二人者若非恵¶
　　澤及民之深必不能使輿情愛戴之切是可稱居¶
　　官之優者也倘䝉¶
皇上格外垂恩准留原任以慰民望而該道府益勵後¶
　　效於無已矣相應揭送内閣伏祈查照施行¶
<pb:KR2f0036_WYG_002-34a>¶
　　康熙三十八年十月二十四日揭¶
　　審官閣揭¶
　　為知㑹事康煕二十八年十一月十一日准兵部¶
　　火牌遞咨内閣公文一角内開為知㑹事康熙三¶
　　十八年十月二十七日將該督欽奉¶
上諭事揭帖啟奏奉¶
㫖這揭帖郭琇只將趙國瑄楊鳯起之處開出并未言¶
　及前往審事官員著仍行文郭琇將前往審事官員¶
<pb:KR2f0036_WYG_002-34b>¶
　公與不公有無亂行之處問明具奏欽此行文該督¶
　　文到即欽遵¶
上諭作速開明揭送本衙門可也為此合行前去等因¶
　　到職奉此查得郎中剛五達等奉¶
㫖審事乃職未到任以前事也今奉¶
㫖將前往審事官員公與不公有無亂行之處問明具¶
　奏職查剛五達察審叛犯具¶
　題疏内處分各官亦稍有議焉夫叛犯聚謀發覺地¶
<pb:KR2f0036_WYG_002-35a>¶
　　方而文武官若置㒺聞其處分也固宜其所經過¶
　　地方而文武官不能防禦擒挐其處分也固宜至¶
　　圍陷城池其官即無兵馬之責但不能城存與存¶
　　城亡與亡其處分也亦宜獨趙國瑄居官不職不¶
　　應入叛案之例與衡州府道董廷恩等竭力守城¶
　　擒賊而審事本内不入守城之供以致一例處分¶
　　此公論之所以不服也然是二案前已具揭聲明¶
　　訖其餘之公與不公無憑可稽亦不敢草率妄陳¶
<pb:KR2f0036_WYG_002-35b>¶
　　至於亂行之處是誠有之職聞剛五達到長沙府¶
　　有勒索銀錢過多之謡然此亦暮夜之金曖昧之¶
　　事與受者皆有定例不惟受者不肯言即與者亦¶
　　不敢言過而無據又何由而知其詳職亦不得過¶
　　為臆議也及自長沙來武昌時先於本年四月二¶
　　十五六等日差家人到省不入公館自佔文昌門¶
　　外民房六所不容居住接娼妓歇宿以致百姓鳴¶
　　鑼喧譁遂於五月初二日移住漢口鎮騾馬店内¶
<pb:KR2f0036_WYG_002-36a>¶
　　每日每人接妓女一名歌唱作樂日需裁縫工匠¶
　　數十人食用供應日費多金夫審事官員既奉¶
欽差而地方各官自應供給蓋所以尊¶
朝廷而隆體統也然行徑乖張猶恐住久騷擾多事只¶
　　得稟請起程日期以便伺候應之曰叙供修本還¶
　　得㡬日竊思湖南審事將近半載尚有何供之未¶
　　叙何本之未修竟於漢口逗留四十餘日延至六¶
　　月十七日方始起行馬騾百餘蜂擁前途第思來¶
<pb:KR2f0036_WYG_002-36b>¶
　　時人不過數十餘口馬不過數十餘匹去時男女¶
　　多人騾馬成羣試問此騾馬所装載者何自而來¶
　　彼時萬耳萬目共見共聞豈不有玷官箴是其亂¶
　　行可知矣¶
皇上聖明無微不照久已洞悉其非故有¶
㫖下問職就聞見之有據者畧為指陳又何敢代為之¶
　　諱也相應揭送内閣伏祈查照施行¶
　　康熙三十八年十一月十四日揭¶
<pb:KR2f0036_WYG_002-37a>¶
　　再請¶
陛見疏¶
　奏為安民必祈¶
聖訓面¶
　奏始盡微情敬竭愚誠再請¶
陛見事恭惟我¶
皇上治化光天世臻熙皞乃猶治愈求治安愈求安凡¶
　　用人行政時厪¶
<pb:KR2f0036_WYG_002-37b>¶
宵旰之懐吏治民生尤切¶
宸衷之慮因念湖廣地方𦂳要¶
簡臣補授總督臣際昌期雖屬愚䝉亦具有心胸寧不¶
　　感激奮發矢志靡遺圖報¶
君恩於萬一哉邇者蠢爾紅苗無知梗化奉有作速𠞰¶
　　撫之¶
㫖仰賴¶
皇上恩威漸次輸誠嚮化不日就撫當此兩湖晏安而¶
<pb:KR2f0036_WYG_002-38a>¶
　　臣之所以澄清地方仰酬¶
聖恩者端在此時且欽奉¶
上諭寵嘉以臣為能更改弊習不徇情面臣愚不徇情¶
　　面益自砥礪更改弊習有可徑行者有未便徑行¶
　　者臣受事以來夙夜祇惕有不能已於請¶
　見之心有不能已於面¶
　奏之事臣聞澄其源者流清目前之弊習易更而將¶
　　來之弊習復生不思所以久安長治之道是臣負¶
<pb:KR2f0036_WYG_002-38b>¶
皇上之委任臣罪不滋大乎然地方利弊悉心體訪惟¶
　　恐知之不真見之不確既真且確事宜之應興應¶
　　革者有可陳之章¶
　奏即片牘而已該有不便陳之章¶
　奏雖百言而難盡在外臣工原不必來¶
　京¶
陛見但臣所轄之地不同而請¶
　見之心更不同¶
<pb:KR2f0036_WYG_002-39a>¶
皇上鑒臣至愚之心實為¶
　國為民之心¶
諒臣面奏之事亦為¶
　國為民之事皆仰體我¶
皇上愛養元元之至意也正惟仰體¶
聖懐是以不覺其計之愚而請之切矣臣年逾六旬衰¶
　　病交侵痰症時發倘身填溝壑不特戀¶
主之微情不得上達¶
<pb:KR2f0036_WYG_002-39b>¶
天聴而地方之利弊又何能直陳¶
上聞乎仰懇¶
俯鑒臣衷¶
允臣所請俾得面¶
　奏微情親聆¶
聖訓則巖疆弊習可得盡更而安民報¶
主之愚誠亦得以稍遂矣臣依戀情殷字多逾格貼黄¶
　　難盡伏祈¶
<pb:KR2f0036_WYG_002-40a>¶
睿鑒全覽施行謹¶
　奏請¶
勅㫖¶
　　康熙三十八年十一月十八日¶
　奏奉¶
㫖郭琇著來京陛見該部知道¶
　　移鎮彈壓疏¶
　題為防苗撫民必移鎮彈壓仰祈¶
<pb:KR2f0036_WYG_002-40b>¶
睿裁以靖邊疆以圖久安事竊惟我¶
皇上神武天縱超越百王威徳所加四海賓服詎蠢爾¶
　　紅苗小醜輒敢梗化者蓋因世際昇平未思預防¶
　　堵禦之計耳試以狡苗所恃之險要邊地宜防之¶
　　情形一一為我¶
皇上陳之湖南辰州西南一帶苗地乃楚黔蜀萬山之¶
　　交懸巖深澗路皆鳥道羊腸林木稠宻兼多瘴霧¶
　　蠻烟其苗𩔖不一各倚箐峝為寨數百處而内巢¶
<pb:KR2f0036_WYG_002-41a>¶
　　生苗地更險峻性更悍頑自古不通聲教接壤漢¶
　　土邊民頻遭攘竊惟藉鎮筸一協兵威彈壓但此¶
　　地上接貴州銅仁協塘汛下抵瀘溪辰州塘汛地¶
　　廣五百餘里險隘四十餘處苗路如梳所以明時¶
　　沿邊築土墻三百八十里以限之分布官軍七千¶
　　八百員名以防之而邊民猶受其患及至明末堵¶
　　守無人邊墻俱已傾圮自我¶
朝定鼎以來該協設官兵一千六百名以資彈壓於康¶
<pb:KR2f0036_WYG_002-41b>¶
　　熙二十三年為裁兵之成議已久等事案内裁去¶
　　五百名僅存一千一百名副將駐劄五寨司城居¶
　　中調度須兵守備駐防乾州控馭須兵分防麻陽¶
　　縣鎮溪所以及大小塘汛八十餘處在在須兵歴¶
　　任副將雖有汛廣兵單之請而前任督撫提鎮諸¶
　　臣因制兵裁定且海宇昇平曷敢¶
　題請増添又各鎮營兵皆按地險易酌留亦難移撥¶
　　止議令永順保靖二土司分寨撫管而土司相拒¶
<pb:KR2f0036_WYG_002-42a>¶
　　頗遥未免鞭長莫及且土司兵非經制性異情殊¶
　　止可供偶爾之徵調若是永逺撫管更有未便是¶
　　俱不可恃也故康熙二十四年即有補頂等寨狡¶
　　苗跳梁恣行出没截陷官兵進攝半載而始就撫¶
　　數年來苗𩔖生齒日繁貪性愈狡陷人勒贖視為¶
　　不可破之積習又非可與二十四年同日而語也¶
　　自上年十二月内出擾土人來圍塘汛傷死兵丁¶
　　截去把總以致上瀆¶
<pb:KR2f0036_WYG_002-42b>¶
宸聰動發師旅現今調集漢土官兵數千員名遵¶
㫖作速𠞰撫已陸續攝撫過一百餘寨俱已甘服向化¶
　　矣尚有十餘寨乃敢拒敵抗命盤踞於最險之天¶
　　星寨據報此寨在萬山之中懸巖壁立自下至頂¶
　　高數百丈止有一路可上中有懸巖五處乃諸苗¶
　　平素積糧所恃之險要屢遣順苗招諭抗不就撫¶
　　現在嚴催領兵㕘將朱紱等設䇿撫𠞰竣功具報¶
　　另疏㑹¶
<pb:KR2f0036_WYG_002-43a>¶
　題外因思逆苗種𩔖繁多心性狡黠弱則稽首請命¶
　　强則率衆跳梁我若興師問罪彼則竄匿深箐我¶
　　若奏凱而歸彼則仍思跋扈所以自古不能斷其¶
　　根株者蓋彼恃巖穴箐峝而處不須裹糧而行我¶
　　則師行糧從支費浩繁縱能威加逼服殄絶邊氛¶
　　而百姓之勞擾告累業已不可勝言所謂雖克所¶
　　願動亦耗弊者此也此所以不得不亟籌防堵也¶
　　防堵若嚴來則禦之去不窮追是以逸待勞之權¶
<pb:KR2f0036_WYG_002-43b>¶
　　自我而操較之臨時調兵跋涉﨑嶇輓運維艱者¶
　　不㡬省如許勞擾乎近奉有鎮筸副將員缺著選¶
　　擇題補之¶
㫖是筸汛情形久在¶
皇上洞鑒中矣臣謹㑹同偏撫臣金璽提督臣林本植¶
　　再四籌酌不在目前聊且攝服之計而欲為善後¶
　　久安之䇿莫若移鎮防堵之為愈也查沅州鎮標¶
　　額兵一千九百五十名内存城一千三百名夫沅¶
<pb:KR2f0036_WYG_002-44a>¶
　　州係往來大道無甚險僻與鎮筸之孤懸苗地迥¶
　　然有别當此承平日久似可不必重兵彈壓將該¶
　　鎮總兵張大受撤帶本標將弁兵一千名就近移¶
　　駐鎮筸衙門合筸協原兵一千一百共有二千一¶
　　百名數矣即將鎮筸副將亦撤帶標員移沅州統¶
　　領遺存兵九百五十名酌分防汛并以辰州沅州¶
　　將弁永保二土司統歸該鎮管轄庶軍威壯而聲¶
　　勢廣頑苗聞風畏憚當不敢肆行狂悖矣縱貪念¶
<pb:KR2f0036_WYG_002-44b>¶
　　復萌間有攘竊之故習該鎮或徑率標員堵截或¶
　　飛調所轄漢土官兵聲援䇿應甚為便捷况總兵¶
　　任大責重平日約束必嚴自無縱下起釁之弊設¶
　　遇警息而調集所轄弁兵亦無彼此偏執岐視之¶
　　情是一轉移間而邊地生民或可以安居樂業則¶
　　感沐¶
皇恩當非淺鮮矣再查署鎮筸協辰州副將張國勲已¶
　　經革職臣委衡州副將金國正署理其人才技優¶
<pb:KR2f0036_WYG_002-45a>¶
　　長兼能整飭營伍熟識苗情乃前任督臣卓異保¶
　　題引¶
見䝉¶
皇上鑒賞超擢衡協副將者也今以之調補筸協移駐¶
　　沅州亦可為人地相宜銜缺相當至衡協員缺伏¶
　　候¶
勅部另選但事闗地方重務非臣等所敢専擅也謹合¶
　　詞具¶
<pb:KR2f0036_WYG_002-45b>¶
　題統候¶
聖裁臣等為地方情形起見詳切直陳字多逾格貼黄¶
　　難盡伏懇¶
睿鑒全覽施行¶
　　康熙三十八年十一月十八日¶
　題奉¶
㫖該部議奏部議允行十二月十五日奉¶
㫖依議¶
<pb:KR2f0036_WYG_002-46a>¶
　¶
　¶
　¶
　¶
　¶
　¶
　¶
　¶
<pb:KR2f0036_WYG_002-46b>¶
　¶
　¶
　¶
　¶
　¶
　¶
　¶
　華野疏稿巻二¶
